0357_Rst Nbg-Briefbuecher-Nr 6_0181_left

hern Nyclaſen hopgarten Probſten des Stiffts
cʒu ſant Auguſtin cʒu Erfforden
Erſamer vnd lieber herre . vns hat fürgelegt vvılhelm Snode vnſer Burger
vvie Jr ſeınem Armman den Burkharden Müllner von Prück
vmb werltlich ſache für euch auf geiſtlıch gerihte geladen habt
von des ~ Pfarrers wegen von Ebs . vnd doch derſelb vnſer
Burger . als Er vns fürgelegt hat / dem ~ klager des rehten von dem
egenanten ~ ſeinem Armman cʒehelffen in verſagt hab / Rogamus / daʒ
Jr vmb vnſern willen denſelben ~ klager . daran weiſen wöllet /
daʒ Er von der klage auf geiſtlichen rehten laſʒ . Als etc das wöllen etc
vnd het dann derſelb ~ klager / cʒu dem vorgenanten ~ vnſers Burgers drm
manne iht cʒeſprechen . darümb vvil derſelb vnſer Burger  vo  Jm oder
ſeinem ſcheinboten mit ſeinem vollen gen  vmber von denſelben ſeınem
Armmanne vnuercʒogen ſlewnigs rehten gern helffen vvenn Er des
ermant wirdt ongeuerde . datum Jnte vıglia purificationis Marie